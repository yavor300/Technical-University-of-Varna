## Информация за специалност - Софтуерни и интернет технологии

Студентите от специалност "Софтуерни и Интернет технологии" получават диплома за завършено висше образование за образователно-квалификационна степен "Бакалавър" с професионална квалификация "Компютърен инженер".

Обучението се извършва в редовна форма с продължителност 4 години. Провежда се по нов учебен план, който е съобразен с най­-новите изисквания на международните организации IEEE /Институт на инженерите по електротехника и електроника/ и АСМ /Асоциация по компютърни машини/. Този план е съгласуван с водещи фирми от областта на информационните технологии, както и с учебните планове на редица европейски университети.

Обектите на професионална дейност на инженера със специалност "СИТ" са проектирането, разработката и поддържането на софтуерни и Интернет системи и приложения, разширяване на областта на приложение на компютърните системи и мрежи и информационните технологии, успешно прилагане на съвременните и непрекъснато развиващи се технологии за системно и приложно програмиране, разпределена и паралелна обработка, изкуствен интелект, както и усъвършенстване и разширяване на възможностите на Интернет и Интернет приложенията.

Високо теоретичната и практическа подготовка на инженера по специалността му дава възможност да извършва различни видове професионална дейност - управленческа, технологична и изследователска. Реализацията му може да бъде както в държавния, така и в частния сектор на икономиката, услугите и обслужването. Инженерът със специалност СИТ е подготвен така, че да може лесно да се адаптира към изискванията на отделните йерархични нива във фирми и учреждения, имащи разнообразна по характер дейност.

Към специализиращата катедра "Компютърни науки и технологии" функционират Мрежова академия на CISCO Systems и Академии по информационни технологии на Microsoft и Oracle, в които студентите могат да се подготвят за получаване на международно признати сертификати.

## Оценки

|Година|Семестър|Премет|Оценка|
|---|---|---|---|
|1|1|WEB дизайн|Отличен 6.00|
|1|1|Базово програмиране|Отличен 6.00|
|1|1|Електроника |Отличен 6.00|
|1|1|Математика - 1 част|Отличен 6.00|


